### My Name is faiz

## ഹലോ

കേരളത്തിലെ “പുരോഗമന-രാഷ്ട്രീയം” നിലനിൽക്കുമ്പോൾ ത്വാഹാ-അലൻ സംഭവം ‘ഒറ്റപ്പെട്ട’ സംഭവമാണെന്ന് കുറച്ച് പേരെങ്കിലും കരുതുന്നുണ്ടാകും.എന്നാൽ കേരളത്തിലെ അവസ്ഥ ഒട്ടും ആശാവഹമല്ല. 2016-ൽ രമേശ് ചെന്നിത്തല നിയമസഭയിൽ നൽകിയ കണക്ക് പ്രകാരം 134 കേസുകൾ നിലവിലുണ്ടായിരുന്നു. എന്നാൽ യു.എ.പി.എ അടക്കമുള്ള മനുഷ്യത്വവിരുദ്ധ നിയമങ്ങൾക്കെതിരെ നിലപാടുകൾ പറഞ്ഞുകൊണ്ടാണ് പിണറായി വിജയൻറെ നേതൃത്വത്തിലുള്ള ഇടത് സർക്കാർ
അധികാരത്തിൽ വരുന്നത്. 27.06.2019 വരെ വെറും 5 കേസുകളിൽ മാത്രമാണ് സർക്കാർ യു.എ.പി.എ വേണ്ടെന്ന് വെച്ചത്. കിട്ടുന്ന അവസരങ്ങളിലെല്ലാം യു എ പി എക്കെതിരെ ഗിരി പ്രഭാഷണം നടത്തുന്നവരാണ് പിണറായി അടക്കമുള്ള ഇടത് നേതാക്കൾ.
യു.എ.പി.എ ചാർത്തിയ കേസുകൾ പുനഃപരിശോധിക്കാൻ സമിതിയെ നിയോഗിക്കും എന്നതായിരുന്നു സർക്കാരിന്റെ അവകാശവാദം. അത്തരത്തിലൊരു സമിതിയും സ്ഥാപിച്ചിട്ടില്ലെന്നുമാത്രമല്ല, ഗോപിനാഥൻ പിള്ളയുടെ നേതൃത്വത്തിലുള്ള സമിതി പ്രതികൾക്കെതിരെ വിചാരണ നടത്തണമോ എന്ന നിർദ്ദേശം നൽകാനുള്ളതാണ്. ആ സമിതിയെ പുനഃപരിശോധനാ സമിതി എന്ന് പറഞ്ഞ് പറ്റിക്കുക കൂടി ചെയ്യുന്നു
ഇടതുപക്ഷം. മുൻ സർക്കാരിൽ നിന്ന് വ്യത്യസ്തമായി സമിതി അധ്യക്ഷത റിട്ടയേർഡ് ജഡ്‌ജിക്ക് കൊടുത്തു എന്ന മാറ്റം മാത്രമാണ് അതിലുള്ളത്. ആ സമിതിക്ക് ഒരു ഉപദേശക അധികാരം മാത്രേ ഉള്ളൂ.
